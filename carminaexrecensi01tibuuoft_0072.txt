wa DE POESI

habent, ut themati summo exprimendo inserviant et ad
hoc illustrandum conspirent, nec potest ubi vera ars
regnat, adesse in compositione, quod aberret temere a
toto· Quam legem cum etiam Tibullus sequatur ubique,
valde imperfecta est in talibus explicandis vulgaris in-
terpretatio. Sic v. c. in prima elegia libri primi, ubi
Tibullus de amore suo dicens ad luctum in funere suo
futurum transit, non viderunt interpretes militari glo-
riae haec opponi. Quis declaravit in sexta quid terri-
biles ritus Bellonae sacerdotis descripti sibi velint aut
Osiridis laudes in septima? Nolo plura addere, expli-
cui in Commentario ubique etiam de talibus. Hic ut
absolvam quae disputo, cum singularum rerum omnium
consilium positum sit in ipso themate, vides pro the-
mate recte etiam dici consilium aut summum consilium
carminis , ut hic et in Pindari editione passim facere
soleo· Sed ab hoc distinguo obiectivum consilium, ut
WelckerUS, veluti Pindarus epinicios hymnos suos ce-
cinit, nt victoribus ludorum honos esset et epinicia or-
narentur cantu chori, aut dramata Graeca scripta sunt
ad Dionysia celebranda, aut Tyrtaeus elegias fecit, ut
Spartanos ad bellum excitaret. Tibullus autem, ut ad
hunc redeam, carmen primum libri primi scripsit ut se
Messalae excusaret, carmen septimum ret alterum secundi
libri ad natalitia Messalae *et Cerinthi ornanda, in ama-
toriis autem elegiis id agit, ut puellas suas commoveat
et huc omnem vim verborum dirigit. Denique fieri
potest, ut locus aliquis duplex consilium habeat , veluti
apud Tibullum in quinta elegia libri primi exsecratio
lenae et propter hanc posita est et propter Deliam.
Rara tamen hic reS, unde nunc verbo indicasse sufficit
quod Commentarius ubi opus pluribus explanat. Post

