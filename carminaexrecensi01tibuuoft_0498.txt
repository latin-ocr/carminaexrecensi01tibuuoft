ί 6 6 C OMMENT AR. IN TIBULLI

bat malum et occultabat, atque ita tacito dolore consumebatur.
Sed Tibullus animadvertit, ut erat peritus talium rerum, et mise-
ratus nnnc id agit ut succurrat puero dilecto, in quo opitulandi
studio unitas elegiae versatur, ceterum simul ironia leni conspi-
cuae, quod meritas poenas ferebat puer. Pholoes nomen fictum
est et poeticum ut apud Homvr. Ι, 33. nec cogitandum de eadem
puella ambobus locis, res autem ficta non est plane. Videamus
nunc tractationem. Iu exordio ante omnia nuntiat se nosse do-
lores tacitos pueri et hortatur eum ne dissimulet diutiuS, siquidem
deus crudelius urat quos videat premere amorem superbia, ideo-
que etiam Maratho fecerit ut studium formae sine successu fuerit
apud Pholoen hucusque. Aperte fovere amorem debent qui deos
non invitos habere cupiunt, et amicis credere sensus suos, si auxi-
lio amicorum opus. Iam iu reliquo carmine de remedio mali
agitur. Quaenam igitur primum origo rei? Num cantu aut herbis
devotus puer, ut magica arte sanari debeat? Minime, sed ipse
sibi imprudens contraxit malum, cum corpus puellae pulcherrimae
tangeret aliisque nequitiis periculosis indulgeret. Hoc est quod
tantopere nocuit. Tamen etiam tu nunc, Pholoe, ne auge malum
asperitate, sed redde te desideriis tantis, ut tollantur dolores
pueri. lam poeta quidquid utile visum ad commovendam Pholoen,
in medium affert, cum aptius magui mali remedium appareat nul-
lum. Dividitur autem sic hortatio haec puellae. Primum iuventu-
tem pueri ei commendat et levia ora et tumidum corpus et mol-
lia pectora, opponens frigida membra cani amatoris, monetque si
absumpserit aetatem in huius amplexibus, senectutem tristem fu-
turam3 non iuvabunt lapides gemmaeque donatae, nec poterunt
revocari etiam diligenti studio formae dulcia gaudia amoris amissa
semel. Deinde pergit ad aliud et secundo loco querelas pueri
narrat, quas ille'absenti amatae dicat lacrimans solitariis horis, si
his cognitis frangi duritia mulieris possit. Postremo se revocans

puerumque ab his hortationibus exitum imponit, praedicens, quod

unum restabat, poenas deorum, nisi desinat esse superba. Vides
gradationem suavem rerum. Pellicit pulchritudinis monstrato fructu,
flectere studet querelis formosi pueri lacrimisque narratis, terret
denique minis poenarum. Atque ita rite absolvitur cursus carmiuiS,
siquidem vel cedet puella vel poenas luet superbiae, ut utrovis

