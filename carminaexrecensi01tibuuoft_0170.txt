eLx1v DE POESI

qui locus notabilis propter concinnitatem nunc quidem
minus quam solet observatam a poeta3 nam doceo in
Commentario sic iungenda· singula: non acies non ira
fuit, non bella' nec ensis. Haec hactenus. Vides quam
simplex sit Tibullus in variatione et quo iudicio ea
utatur. Placet vero variatio ‚ ut dixi, quia vigor ora-
tionis in progressu etiam sic alitur egregie , siquidem
nunc hoc. nunc illo modo? curat scitus poeta, ut quodque
membrum vim idoneam habeat nec langueat usquam
continuata oratio. In quam rem nunc etiam alia notab0,
quibus utuntur ad augendam vim pentametri. Primum
ubi praecedit in hexametro causalis, conditionalia, rela-
tiva sententia, illatum in apodosin pronomen ιζς, ille
egregiam vim habet, veluti in gravi affirmatione, horta-
tione, querela, exsecratione, ut Ι, 2, 39:

Siquis et imprudens adspexerit, occulat ille
Perque deos omnes se meminisse neget.
1, 4, 68:
At qui non audit Musae, qui vendit amorem,
Idaeae currus ille sequatur Opis,

ubi conf. Explicat. et dicta ad ΙΙ, 3, 26. Atque ‚in
finali sententia, ubi subiectum utriusque versus idem,
passim in pentametro demum ponitur nomen cum vi.
I, 1, 17:
Pomosisque ruber custos ponatur in hortiS,
Terreat ut saeva falce Priapus aveS,

aut pro eo infertur pronomen, veluti Propertius facit
I ‚ 9 , 24:
Nullus Amor cuiquam faciles ita praebuit alae,
Ut non alterna presserit ille manu.

Aut adiectivum additur, ut Tib. II, 1, 50:

