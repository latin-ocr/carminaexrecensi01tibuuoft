Τ IBULLI. cxxi

Plura exempla hic non affero3 infra enim etiam de hoc
genere iterum dicetur. Apparet vero per se quam sit
haec quoque res apta distichis, cum et metri ambitus
expleatur commode et sententiae disertius exponantur.
Postremo clarum q'uomodo ea differat a divisione3 nam
aliud est discernere partes , notiones, et ponere diversa,
aliud idem dicere vario modo et cumulare similes for-
mas eiusdem sententiae. Ita fit ut altera ratio opposi-
tionibus, altera similitudinibus gaudeat, quod discrimen
quam vim habeat, infra clarius disces. -

A.

Videamus nunc Tibullum‘, cuius causa haec prae-
missa ,sunt3 nam id agimus ut Tibullianae elocutionis
indolem (Kunststz'l) illustremus. Est autem aliud gene-
ratim scribere de elocutione, aliud de certo quodam
scriptore dicere. Cum enim varias partes habeat elo-
cuti0, qui scriptorem quendam explicat, ab eo ordiri
debet atque id primo loco ponere, quod maximum in
huius elocutione habet momentum, tum commode dispo-
nere cetera. Atque ita faciemus. ·—- Igitur aut una
continua periodo impletur distichon, aut membra habet
sententia discreta. Ac nobis maxime de altero agendum
erit, praemittimus tamen nonnulla de priori. Ut omnino
pondus habent grandiores compositiones, sic etiam perio-
dus una continua per totum distichon non interrupto
cursu decurrens placet nervoso ambitu. Distinguimus
vero hic duas formas. Nervosior et firmior haec est,
ubi non hexametro absolvitur constructio grammatica,
· sed duarum principum partium enuntiationis alterutra
in pentametro ponitur aut etiam praedicata et attributa
sola hexametrum implent. Exempla appono:

