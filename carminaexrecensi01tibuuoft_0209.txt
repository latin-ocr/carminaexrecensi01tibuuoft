TIBULLI LIB. I. 3. · 11

Ut mea votivas persolvens Delia voces
30 Ante sacras lino tecta fores sedeat
Bisque die resoluta comas tibi dicere laudes
Insignis turba debeat in Pharia.
At mihi contingat patrios celebrare Penates
Reddereque antiquo menstrua tura Lari.
35 Quam bene Saturno vivebant rege prius quam
Tellus in ·longas est patefacta vias!
Nondum caeruleas pinus contempserat undam,
Effusum ventis praebueratque sinum,
Nec vagus ignotis repetens conpendia terris
ἃ 40 Presserat externa navita merce ratem.

*f Illo non validus subiit iuga tempore tam-m, ·
Non domito fraenos ore momordit equus,
Non domus ulla fores habuit, non fixus in agris,

Qui regeret certis finibus arva, lapis,
45Ipsae mella dabant quercus, ultroque ferebant
Obvia securis ubera lactis oves.
Non acies, non ira fuit, non bella, nec ensem
Inmiti saevus duxerat arte faber.
Nunc Iove sub domino caedes et vulnera semper,
50 Nunc mare, nunc leti mille repente viae.
Parce, pater. timidum non me periuria terrent,

Non dicta in sanctos impia verba deos.

V. 47. Obiter noto pravam lectionem enses; ubi enim res
per se spectatur, singularis ponendus, cf. ad 1, 8, 66. —- V. 49.
caedes et vulnera libri. ltatt nunc pr. et, male, defendente
licet Huscmuo. Sunt tria membra in toto disticho.

