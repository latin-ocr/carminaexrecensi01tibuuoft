50 TIBULLI LIB. Il. 4.

At mihi per caedem et facinus sunt dona paranda,
Ne iaceam clausam flebilis ante domum:
Aut rapiam suspensa sacris insignia fanis:
Sed Venus ante alios est violanda mihi.
25 Illa malum facinus suadet dominamque rapacem
Dat mihi: sacrilegas sentiat illa manus.
Ο pereat, quicunque legit viridesque smaragdos
Et niveam Tyrio murice tingit ovem.
I-Iic dat avaritiae causas et Coa puellis
30 Vestis et e rubro lucida concha mari.
Haec fecere malas: hinc clavim ianua sensit
Et coepit custos liminis esse caniS.
Sed, pretium si grande feras, custodia victa est,
Nec prohibent claves, et canis ipse tacet.
35Heu quicunque dedit formam caelestis avarae,
Quale bonum multis attulit ille malis!
Hinc fletus rixaeque sonant, haec denique causa
Fecit ut infamis hic deus esset Amor.
At tibi, quae pretio victos excludis amanteS‚
40 Eripiant partas ventus ct ignis opes:
Quin tua tum iuvenes spectent incendia laeti,
Nec quisquam flammae sedulus addat aquam

V. 30. Vulgo a incerto auctore. Optimi ap. Licnmmmu e3
adde etiam Huscmffl annotationem.

V. 36. Pro lectione librorum attulit Imm addidit vel ab·-
didit. Tum libri fere ipse, Pnccms ille. Conf. ad 1, 2, 60.

V. 40. Diripiunt Bnouxuusms ex librIs nullius auctoritatis,

