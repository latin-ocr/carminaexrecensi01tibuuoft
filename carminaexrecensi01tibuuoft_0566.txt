234 COMMENTAR. IN TIBULLI

plicem cultum, at Coas vestes et mancipia Aethiopica et colores
selectos si praebeam, gratior sim. Talia enim amant, talia qui
offert, regnum tenet, etsi vilis* homo sit, uti nunc Nemesim homo
cepit ex praeda dives, saepe olim inter mancipia venditus. Vobis
autem, rustici dii, qui nunc copiis vestris allectam abducitis ex
urbe puellam in ditem villam, devota sunto munera vestra et per-
eant potius, ne rure puellae sint3 meliora olim tempora fuerunt,
cum glandibus et aqua viverent homines in pellibus, at amoris
gaudia libere Venus praeberet, nec custos et ianua excluderet
amantem. Nunc autem quid prodest mihi toga elegans, sinon
video puellam? Immo mitto haec; abducite me in servitutem,
opus rusticum faciam in agris dominae, ut interdum saltem fruar
eius adspectu. Ita Tibullus. Apparet ex hac enarratione argu-
menti apte et pulchre cohaerere omnia et vere poeticam esse com-
positionem elegiae. Servire vult apud dominam: hoc est
thema carminis, enuntiatum statim in exordio et repetitum in

exitu3 nam inter formas suaves elegiarum etiam haee est, ubi·

summa sententia, posita iu exordio, redit in fine. ln medio au-
tem carmine videmus tres partes rerum. Primum laudat my—
thicae aetatis morem, cum amor primas ubique teneret, atque
etiam dii honores et domos suas relinquerent et ad infimam con-
ditionem descenderent propter amorem. Tum opponit et exagitat
praesens saeculum et hodiernam luxuriam et avaritiam, ubi pretio
venditur amor et is puellam habet qui maxima dona fert. Po-
stremo ad priscae simplicitatis laudem redit ab alia tamen parte
nunc tractatam et amoris liberum usum praedicat in tenui tum
victu cultuque. Nimirum amore nihil est maius atque praestan-
tius3 hnic honores, divitiae, gulae voluptates, alia omnia post-
habenda, pro hoc molestiae, labores omues tolerandi: ita res fuit
in mythicae aetatis simplicitate, atque ita etiam nunc Tibullus sen-
tit. Cum igitur servire velit apud dominam, in medio carmine
illustrat et exornat hanc ipsam ideam amoris pro summo fine
omnia tolerantis, qua ductus et ipse paratus est tolerare omnia,
nec potest reperiri melior unitas rerum. Simul magna est con-
cinnitas structurae. Ut euim exitus ad exordium redit, sic in me-
dio carmine tertia pars ad primam3 haec igitur est forma carmi-
nis exquisita: Α Β C B Α, de qua etiam iu Dissertatione de Poesi

ι z ‹mmessssa-'iffiil ‘2

 

