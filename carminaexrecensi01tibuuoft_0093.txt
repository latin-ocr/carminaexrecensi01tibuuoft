TIBULLI. mxxxvii

bellorum Veneris descriptio, patet iucundam esse mix-
tionem rerum. In maximo errore versariS, siad sim-
pliciorum elegiarum compositionem Tibulli copias exigis,
Est vero ingeniorum aliorum alia indoles et habent
etiam liberiores motus animorum ius suum, quos qui
sublatos volunt, ad miseram exilitatem revocant optimos
poetas. Tu vide mecum alias quasdam harmonias per-
pulchras oppositarum rerum. Talis est compositio belli-
carum et pacatarum rerum eleg. I, 7., ιώὶ primum
victoria et triumphus Messalae de Aquitanis ceterisque
sociis populis canitur, tum per terras et nationes orien-
tales, quas deinde composuerat Messala, ita nos ducit
poeta ut pacatum statum locorum adumbret, imprimisque
de Aegypti fertilitate et Osiride dicat. Iam quid suavius
proeliorum strepitu et pacatarum regionum laeta imagine,
bellica laude et pacifica mente Messalae in eodem car-
mine propositis! Sed luculentius etiam in hoc genere
carmen II, 5. est, ubi politica magnitudo Romae et
rustica vita componuntur, et quid magis Romanum hac
coniunctione, cum hic populus urbis splendorem et
· simplicitatem ruris pariter amaret. Tantum igitur abest
ut reprehendi hic quidquam possit, ut suavissimum
concentum oppositorum locorum ad unam ideam con-
spirantium expressum videamus. Propria est laus Tibul-
lianae poeseos haec oppositarum rerum varietas, et cum
maxime cavere debeat elegia ne languescat affectus in
processu, nihil magis sustentat vim ac vigorem tracta-
tionis. Et· tamen nihil 'perversius acceptum est apud
Tibullum, quem propterea artis ignarum dixerunt.
Postquam de tota ratione poetica descriptionum di-
sertissime explicatum est, persequimur paucis reliqua et
absolvimus, quae de structura medii carminis dicenda

