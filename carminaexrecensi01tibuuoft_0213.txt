TIBULLI LIB. l. 4. 15

At si tardus eriS‚ errabis: transiet aetas.
Quam cito non segnis stat remeatque dies!
Quam cito purpureos deperdit terra coloreS‚
30 Quam cito formosas populus alba comas!
Quam iacet, infirmae venere ubi fata senectae,
Qui prior Eleo est carcere missus equus!
Vidi iam iuvenem, premeret cum serior aetaS,
Maerentem stultos praeteriisse dies.

35 Crudeles divi! serpens novus exuit annos:
Formae non ullam fata dedere moram.
Solis aeterna est Phoebo Bacchoque iuventa:
Nam decet intonsus crinis utrumque deum.

Tu, puero quodcunque tuo tentare libebit,
40 Cedas: obsequio plurima vincit amor.
Neu comes ire negeS‚ quamvis via longa paretur
Et Canis arenti torreat arva siti,
Quamvis praetexens picea ferrugine caelum
Venturam admittat imbrifer arcus aquam:
45 Vel si caeruleas puppi volet ire per undaS‚
Ipse levem remo per freta pelle ratem.

V. 27. transiet aetas. lta libri optimi atque interpungitur
post aetas. Adscripsit LAcnnANNus: Hssmsms “transiit v. c. F.
h. e. vetus codex apud Falcoburgium‚ qui sua sumpsit a Luca
Fruterio.” Ex hac bona‚‘ ut videtur, emendatione vulgo probata
interpungiturz transiit aetas quam cito! — V. 28. remeatque.
vuigo male remeatve de coniectura Heinsii‚ reiecta etiam ab Huscmoo.

V. 37. Pho e b ο Β a c c h ο q u e. Alii Baccho Phoeboque,
quod non est probandum.

V. 44. imbrifer libri. Heinsius nimbrifer emendavit.

