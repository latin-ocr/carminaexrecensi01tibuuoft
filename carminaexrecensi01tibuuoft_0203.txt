TlBULLI LIB. Ι. 2. 5

Ferte et opes: ego composito securus acervo
Despiciam dites despiciamque famem.

ELEGIA ΙΙ.

Adde merum vinoque novos compesce dolorm,
Occupet ut fessi lumina victa sopor:
Neu quisquam multo perfusum tempora Baccho
Excitet, infelix dum requiescit amor.
5Nam posita est nostrae custodia saeva puellae,
Clauditur et dura ianua firma sera.
Ianua difficilis dominae, te verberet imber,
Te Iovis imperio fulmina missa petant.
Ianua, iam pateas uni mihi, victa quereliS‚
10 Neu furtim verso cardine aperta sones.
Et mala siqua tibi dixit dementia nostra,
Ignoscas: capiti sint precor illa meo
Te meminisse decet‚. quae plurima voce peregi
Supplice‚ cum posti florida serta darem.

15 Tu quoque ne timide custodeS‚ Delia, falle.
Audendum est: fortes adiuvat ipsa Venus.
Illa favet, seu quis iuvenis nova limina tentat,

Seu reserat fixo dente puella fores:

V. 6. firma, lectio librorum, iure moveri loco nequit, licet
vulgo magis placuerit fulta Paeon, cuius interpretamentum fir-
mus esse solet in libris, cf. Observatt. Hermu. — V. 14. florida
libri, quod tamen vix scripsit Tibullus. Hic posuerat storea, quod
vulgo receptum ‹le coniectura Bnouxuuffl. Mutatio frequens.

