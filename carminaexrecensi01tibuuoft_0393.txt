LIBR. Ι. ELEG. ΙΙΙ. 61

fefellerit spem iustam nec adsit in hoc periculo; eius enim auxilio
potenti confisus incolumitatem speraverat in itinere aut curationem
promptam si quid accideret, cum ea tantopere coleretur a Delia,
atque etiam vota puella fecisset. Accusat denique omnino aetatem
sub Iove praesentem,‘ quae habendi cupiditati dedita caedibus ac
bellis gaudeat semper, unde mille mortis viae3 sic vero etiam
poeta in hoc malum suum incidit. Atque ita Tibullus, ut vides,
praeclaro affectu exhaurit omnia, se, Isidem, aetatem denique uni-
versam accusans infortunii, quo laborat. Sed cum querela mixta
simul precatio est identidem repetita pro salute: orat Mortem ut
abstineat manus, orat Isidem ut succurrat, orat denique Iovem ut
parcat, si fieri possit. Ac quis 'non etiam in hoc agnoscit suavem
elegiae indolem, quae non solum varietatem affectuum amat, sed
etiam reditus ad eandem sententiam, easdem querelas, eadem vota.
Vidimus primam partem, quae tota flebilis. Non poterat manere
hic motus3 quis enim iu tali infortunio non solatia dolorum quae-
rat, non· spem melioris fortunae arripiat? Ita vero affectus ele-
giae quietem iustam inveniet. Sic deducimur ad secundae partis
argumentum. Transit enim nunc cogitatio ad inferna loca, quae
res proxime coniuncta est antecedentibus. Si tamen moriendum,
ait, fiat quod in fatis est3 Venus ipsa in beatum Elysium me du-
cet, ubi Amor assidue proelia miscet, rivales autem, qui labefactare
Deliae fidem studuerunt et maligna fascinatione lentasssmilitias mihi
pararunt, Tartarus excipito poenisque dignis cruciato, Sic conso-
latus animum spe felicitatis destinatae in Elysio et poenae rivali-
bus in Tartaro subeundae, et cum antea lamentatio continua esset,
nunc hilarior cogitatio futuri successit. Accipe reliqua. In Tar-
tato, pergit in fin‘e antecedentium, etiam mulieres puniuntur, quae
Veneris numen laeserunt, at tu casta manem, Delia, servesque
fidem. Et nunc vide exitum: hoc enim modo reversa cogitatione
ad superas regiones, iamiam praeclara phantasiae vi obliviscitur
poeta mortem, resumit spem salutis et de reditu incolumi cogitat,
cum vespere repente intrabit in Deliae domum et puella laete ob·-
viam curret reddito amanti. Quid praeclarius hoc fine? Habes
compositionem pulchri carminis, suavissimo progressu a tristibus
ad laetiora et laetissima pergentis. ’

