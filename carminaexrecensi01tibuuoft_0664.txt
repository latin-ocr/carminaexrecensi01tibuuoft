332 COMMENTAR. IN TIBULLI

sed coniugium Neaerae vel paupere cultu. Inde sequitur repeti-
tio antecedentium cum exitu hoc sensu: At si non audiat deus
vota, nec divitiae iuvant, sed cupio mortem. In prima parte lo-
cus de dlvitiis manifesto insto' longior est, neque opus erat ut
omnia fere genera recenserentur, auri pondus, latifundia, domo-
rum varia magnificentia, denique margaritae et purpureae vestes·
Sed dabimus hoc: cum praeferat divitiis coniugium Neaerae, non
solum de divitiis dici debebat, sed etiam de coniugii huius futura
felicitate, quemadmodum iam Vossms sensit3 ita et commoda poe-
tae praecipiebant et tractationis poeticae concinnitas, quae opposi-
tum locum pariter exornatum requirit. Nunc autem quid facit?
Repetit identidem se divitem sine Neaera esse nolle, cupere ea
coniuge frui etiam in paupertate, neque tamen descriptionem pro-
ponit selicis vitae, quam imaginatur, ut appareat quanto haec me-
lior sit divitiis. Nempe, ut saepius moneo, nesciebat talia descri-
bere Lygdamus3 locum de divitiis multis verbis tractat, quia de-
lectatur huiusmodi rebuS‚ licet contemtum earum iactet, alia vero
quam externa nec descripsit nec describere potuit. Fuisset ordo
rerum commoduS, si post descriptam, quam sperabat in coniugio
Neaerae, felicitatem, sic perrexisset: Ο niveam ‚' quae te poterit
mihi reddere, lucem! Ο mihi felicem terque quaterque diem!

Adsis et timidis-faveas, Saturnia, votis Et faveas concha, Cypria,

vecta tua. Aut si fata negant reditum etc. Nunc autem plena ·ζ

omnia ieiunis repetitionibus sunt, nec quidquam deterius et ineptius
fingi potest altera parte carminis. Vide modo post illa: At si,
pro dulci reditu quaecunque voventur, Audiat aversa non meus
aure deus, Nec me regna iuvant nec Lydius aunfer amnis —-
hunc exitum: Aut si fata negant reditum tristesque sorores,
Stamina quae ducunt quaeque futura regunt, Me vocet in vastos

amnes nigramque paludem Orous, ubi eadem plane protasis cum
diversa apodosi, nec opus est ut plura addamus.

N

