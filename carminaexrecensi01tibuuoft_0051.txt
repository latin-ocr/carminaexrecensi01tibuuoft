TIBULL Ι. Χῖ. v

Non potest in maxima simplicitate adumbrari pul-
chrius coniunctio arctior amantium, qualis aliquamdiu
fuit! Omnino notatum etiam ab aliis est, carmina ex
priore tempore huius amoris miram spirare suavitatem
sensuum. Sed erat in Delia naturae vitio deplorabilis
levitas animi, unde factum ut in lenae pravae laqueos
incideret et fidem frangeret. Ortum inde, ut supra iam
dictum , primum est discidium, *gravissime dolente Ti-
bullo, qui spem pulcherrimam sic ad irritum cecidisse
videret. Postquam autem nupta viro puella in gratiam
cum poeta redierat, cui favere non desierat, vitae qui-
dem rusticae felicis, quam imaginatus erat, non potuit
amplius seria cogitatio esse, nati vero isti ingeniosi doli
furtivi sunt, quos in secunda et sexta elegia descriptos
habemus. Est etiamnum desiderium indelebile formosae
puellae, cuius usu carere nequit, etiamnum cum amata
vel in solitudine, si possit, vivere velit lubenS, sed aestus
amoris aliquantum auctus videtur et cupiditas maior facta
> impedimentiS, unde insignis vehementia affectuum orta
. in his carminibus conspicua et persuasio nihil intenta-
tum relinquens, quae tamen in ultimo carmine (I, 6.)
in castigationem acerbiorem transit, et adhibet quidquid
gravissimorum verborum amatori restabat. Tum enim
novam perfidiam Delia admiserat, quae iam etiam lasci-
vior erat facta (neve cubet laxo pectus aperta sinu) ,’ suc-
cesserant irae frequentiores et pulsationes adeo accide-
rant. Tamen etiam in hoc carmine multa vestigia amo-
ris patent, qui nova cum vi resurrexisset, si potuisset
Delia redire ad meliorem frugem. Quod cum non essct
sactum, postea relicta est, credo, non sine dolore gravi.
Absolvimus historiam huius amoris3 superest observatio
‚ ad cognoscendam pulchram indolem eius gravissima.

