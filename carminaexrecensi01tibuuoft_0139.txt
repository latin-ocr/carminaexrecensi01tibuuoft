TIBULLI. cxxxm

Opponitur hic secundum distichon primo et tertium
quarto, et describitur vis sagae per supera et infera
loca pertinens duobus paribus distichorum sic, ut pri-
mum superae et inferae res componantur, deinde inverso
ordine inferae et superae. Quae admodum suavis forma.
Memoravi hunc locum iam supra, cum de compositione
descriptionum apud Tibullum dicerem. Sed nunc ob-
serva etiam in ipsis distichis quanta sit concinnitas divi-
sionum. 'Nempe propria fuit Tibullo haec vis ingenii,
ut ubique se ei divisiones rerum facile3‚ commodae
offerrent et hanc formam pleraque omnia haberent, quae
cogitaret, unde factum ut exquisita pariter ac simplicia
in hoc genere felicissime tractaret, quemadmodum nihil
est hoc loco in tali genere compositionis perfectius.
Adde nunc quod in antecedenti capite formas descriptio«
num, quibus referta Tibulli poesis est , ad distinctionem
accuratam partium notavimus redire omnes, adde quod
universae elegiae Tibullianae structuram hac virtute niti
vidimus: senties unam eandemque ‘ingenii artisque vim
propriam regnantem in minimis et maximis compositio-
nibus huius poeseos. Atque haec obiter3 satis dixi de
divisionis artificio, -- Addo denique aliud consimile.
Vidimus ut divisionibus et inde orta oppositione exsistat
nervosa quaedam concinnitas membrorum3 exsistet vero
eadem etiam aliis oppositionibus membrorum, siquidem
non in solis divisionibus regnat multiplex vis oppositio-
nis, sed etiam in⁴ aliis formis orationis sic fingi possunt
sententiae, ut nervosae et concinnae oppositiones orian-
tur. Vide exempla:

Ferreus ille fuit, qui, te cum posset habere,
Maluerit praedas stultus et arma sequi.

——--

