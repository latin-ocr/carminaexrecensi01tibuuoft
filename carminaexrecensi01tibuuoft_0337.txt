COMMENTARIUS IN TIBULLI
LIBR. 1. ELEG. Ι.

 

INTRODUCTIO.

Tibullus, qui modo stipendia equestria fecerat, a Μ. Valerio Mes-
sala Corvino invitatus erat ut cum eo in novum bellum proficisce-
retur, cum autem nollet, excusat se patrono hoc carmine. Quae-
ras quaenam fuerit haec expeditio. De Aquitanico bello et statim
post suscepta a Messala navigatione in Asiam ad‘ res Orientis com-
ponendas cogitari nequit3 his enim itineribus interfuisse Tibullum
ad elegiam tertiam et septimam videbimus. Neque post illud tem—
pus constat Messalam bellandi causa Roma abfuisse. Restat igin
tur ut quod ante Aquitanicum gestum est contra Antonium bellum
intelligamus, scriptumque statuamus carmen ante ver anni 723„
cum copiae Antonium superaturae in Graeciam traiiciendae essent.
Ac conveniunt optime cum hac sententia versus 49 sqq. ubi de
maritimo itinere loquitur poeta et aurum smaragdusque contemnit,
quales e praeda orientalium populorum sperare licebat. Quod vi-
dit imprimis Vossms, probavit Passovms. Accedamus nunc pro-
pius ad carmen ipsum. Poeta lassus militaris vitae tandem rus

redire volebat, simu} amoris vinculis per hoc tempus captus erat: ⁸

quare nunc militiae divitias et gloriam promittenti, sed irrequietae
et terrore perpetuo hostium vicinorum agitatae opponit securam
tranquillitatem et iucunditatem vitae modico contentae, quae domi
in otio rustico et amore agatur. Ac primum rustIcae vitae iucun-
ditates tractat, cum praedium baberet exiguum quidem ex amplio-
ribus agris, sed gratissimum sibi, maxime qui delectaretur rure,
ruralibus negotiis, festis, voluptatibus, nec factus esset ad belli
molestias. lpse illic plantabit poma vitesque et cum pie veneretur

