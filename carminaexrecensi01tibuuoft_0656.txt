324 COMMENTAR. IN TIBULLI

ostendit. Ferreus est, inquit, qui primus puellam iuveni eripuit, “
durus etiam, qui tantum dolorem ferre potuit et vivere erepta
coniuge. Ego non sustineo hoc, nec pudor est fateri taedium
vitae. Iam post hunc introitum exponit singulatim per partes

iusta, quae persolvi sibi velit mortuo ab amata et matre eius, et
in fine etiam titulum imponi lapidi iubet causam tristem mortis

indicantem. Vides argumentum. Est igitur fundamentum carmi-
nis consilium moriendi. Discessurus autem e vita mandat puellae
etiamnunc carae ultima vota sua, ut cuius coniugio vivus frui nou
potuit, ea mortuo saltem luctum ultimosque honores ne recuset.
Hoc per se nemo reprehendat: erat non minimum solatium mo-
rituris certa ultimorum bonorum exspectatio, et suerunt cari hi
ritus sensibus veterum, a propinquis et amantibus praestiti; sed
Lygdamus omnia enarrans et nihil praeteriens modum excedit in
descriptione, ut videbis. Porro de exitu dicendum, qui etiam in
hoc carmine indirectus est, ut in antecedente. Nam cum moris
esset apud veteres, ut mortis causa lapidi inscriberetur ad glo—-
riam aut miserationem, Lygdamus postremo etiam de hac re
praecipit. Vult igitur titulum poni in fronte frequenti, ubi bomi-
num iter et transitus, credas ut qui vivus maximas aerumnas
amoris passus sit, post mortem saltem beatus quiescat lacrimis et
votis viventium. Atque hic finis est ut mandatorum ita totius
carminiS. Est igitur indii-ectus exitus contra Tibulli morem.
Nihilominus plane aptus dici deberet, si nihil inesset, nisi quod
modo significavi3 at docebit te infra Explicatio peccasse etiam
hic poetam et posuisse, quod non possit non magnopere displi-
cere. Denique ut de toto dicam, quamquam est ad unitatem
compositum carmen, parum tamen movet lectorem, quia omnino
frigidius est. Nempe summum vitium tractationis dici debet haud
dubie nimia et quasi lenta tranquillitas poetae in tali re, qui pla-
cens sibi in honoribus sepulcralibus accurate exponendis osten-
tationis potius frigidae suspicionem movet, quam‘ insaniam aegram
ostendit profundi doloris, requie sepulcri et lacrimis viventium
digni. Sed trahebatur Lygdami poesis magis ad externas res
describendas, neque idoneum erat ingenium eius sensibus animi
gravioribus vivide depingendis: aberat ab lioc homine profundior

et vehementior omnis affectuS, quo solo tamen etiam hoc mo—

