muv DE POESI

lectio docet varietate affectuum tanta conspicuum esse,
qualis apud nullum alium deprehenditur poetam elegia-
cum. Erat admodum vividum, fervidum eius ingenium,
ut iam supra vidimus, et cum toto pectore sentiret, do-
leret, cuperet, amaret, et si quod urgeret desiderium,
omnes id sensus suos et cogitationes impleret, orta est
sic illa insignis fluctuatio animi, ille varius motus huc
illuc se vertenS, et omnia agitanS, percurrens, quae ad
finem propositum ducere viderentur. Nunc queritur,
nunc irascitur, exsecratur, alias precatur, mox terret
minis poenarum Î‡ coelestium, et nunc ianuam appellat,
nunc puellam hortatur, nunc se alloquitur, nunc deni-
que praetereuntes admonet, et quae sunt alia huiusmodi.
Sed de varietate rerum et affectuum apud Tibullum in
universum constat inter omnes, cum vero illud non ex-
plicarent interpretes, quomodo tota haec varietas ad uni-
tatem poeticam composita sit, vulgo artis ignarum et
coeco impetu vagari credunt multi optimum poetam, qui
nullo non in carmine pulchrum ordinem et concentum
rerum finxit, quemadmodum videbimus. Procedamus
ordine.

Est vulgo omnino elegia alia lenior, tranquillior,
remissior, alia nervosior', incitatior, vehementior, sed
nulla sine vividiore quodam sensu. Earum autem re-
rum, eorum sensuum et affectuum, quos carmen habet
aliud alios, quemadmodum in musicis compositionibus
primarium modum et harmoniam dicunt, sic in elegia
affectus quidam est primarius aut sententia summa. Ac ple-
rumque quidem affectum aliquem regnare videas, cui
cetera omnia subiecta sint3 dico autem affectum nunc
generatim quidquid laetitiae, doloris, metus, cupiditatis,

desiderii, precum, irae, minarum elegia habet, et pri-

