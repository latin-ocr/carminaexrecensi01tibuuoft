cxxxvi DE POESI

his secum fruatur, antequam mors veniat et senectus.
Postremo denuo repetita oppositio belli otiique domestici,
diuitiarum et paucis contentae vitae claudit totum. Per-
spicue ex his cognoscas propriam formam Tibullianae
elocutionis, licet fatear argumentum huius elegiae prae
aliis favere oppositionibus. Observatum saepe est Al<
bium non imitari Graecos; neque vero solum de singulis
locutionibus et constructionibus id dicaS, sed tota haec
rhetorica forma orationis Graecae originis non est, nec
Graecis elegicis frequentatae sunt hae divisiones exactae

et oppositiones plurimae, quantum coniicere licet, sed
Romano poetae propriae.

Sed quoniam supra amplificationem per repetitionem
eiusdem sententiae dixi alterum palmarium artificium elo-

cutionis elegiacae‚ age nunc redeamus etiam ad hanc,

et persequamur quae de eius usu Tibulli causa hic
notanda videntur. Videmus eam satis crebro iam in

Graecis fragmentis, cum contra divisiones rarissimae ibi

sint. Tibulli rationem haec exempla ostendunt:

Fictilia antiquus primum sibi fecit agrestis
Pocula, de facili composuitque luto.

—-——-›

Parva seges satis est, ‘satis est requiescere lecto .
Si licet, et solito membra levare toro.

Me retinent vinctum formosae vincla puellae,
Et sedeo duras ianitor ante fores.

——-

Te propter nuHos tellus tua postulat imbres ,
Arida nec Pluvio supplicat herba Iovi.

Tu procul hinc absis, cui formam vendere cura est‘,
Et pretium plena grande referre manu.

 

 

