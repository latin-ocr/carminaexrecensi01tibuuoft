254 COMMENTAR. IN TIBULLI

distichi explicatione dicendum. Etenim LAcmuAnuus reduxit et
probat lectiones librorum clara seges et qui, pr. terra autem
certa emendat cum Pucc1o, ut omnino non sermo sit de Cerere,
sed de amatore, cui malam messem imprecetur poeta. At enim
Bacchi quae sequitur mentio, docet ante de Cerere dictum3 Cere-
rem et Bacchum pariter accusat et punitos vult, minime vero ama-
torem istum et Bacchum in hac re componit. Sed obiicias aliud.
Nempe amator Nemesim abduxit et tamen nunc Ceres eam abdu-
cere dicitur3 quid hoc est? Commovit credo iam olim haec res
eos, qui hic de amatore tantum dici voluerunt, sed difficultas non
videtur magna. Vere rus ivit Nemesis3 allexerunt vero eam virentes
agri laetam messem ostendentes, ut comitaretur amatorem in vil-
lam suam. Vidimus enim Nemesim luxuriae deditam3 non con-
tenta Samiis testis et Cumanis vasis divitem hominem secuta erat
ad amoenitates lautioris vitae. Huc igitur discessum puellae revo-
cat tauquam ad primariam causam; amator per se uon traxisset
eam, nisi dives fuisset et pulchrum praedium habuisset. Hunc
poeta ridet. et contemnit maximopere, nec tantum ei tribuit ut
accuset directe tamquam auctorem rei. Quae cum ita sint, non
dubitandum vere emendatum esse locum ab Ham-sm. — V. 63 sq.
ten er, iuvenili, puellari forma, ut constat. Quod dixit: iucundae
consitor uvae, pro eo Ovn). Met. IV, 14. scribit: genialis con-
sitor uvae, notante thmfflmcmo. Mens vero Tibulli haece Et
tua quoque munera, Bacche, licet tener suavisque deus sis et dul-
cis uvae dator, devota sunto. Atque huc pertinet etiam repetitum
Tu quoque3 iure euim iterata affirmatione utaris in devotione
rei tam iucundae, et quam vulgo longissime absumus ut contemna-
mus. — devotos, diris a me defixos ut corrumpantur vina. —
relinque, discede et mitte lacuS, λήνους, tuos3 frustra, ubi vin-
demia venerit, bonum vinum parare studebis3 devoti sunto, ut se-
getem devovi. —- V. 65 sq. Haud impune licet etc. Vel
deos, ait, damnum pati par est et poena affici, si formosas ex
urbis luce eliciunt et in agrorum solitudine abscondunt, ubi gloria
earum pereat necesse est. Abdere est enim: e luce et frequen-
tia hominum removere et in solitudine ac tenebris collocare, ut
latet abditus agris de nobili gladiatore HoRA'rms Epist. 1, l, 5.
dixit. Notavit hunc usum Vossms ad Virg. Georg. ΙΙΙ, 96, p. 551.

